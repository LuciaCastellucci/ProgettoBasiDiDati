L’intento è quello di creare un RDBMS per la gestione di una piattaforma di streaming video. Lo streaming è permesso agli account che, tramite un titolare di quest’ultimo, sottoscrivono un abbonamento. L’abbonamento può riguardare l’intrattenimento, il cinema, o entrambi, ognuno dei quali ha un rispettivo prezzo. L’abbonamento cinema abilita il catalogo dei film, e l’abbonamento intrattenimento abilita le serie tv. Un account può essere usato da più utenti, anche contemporaneamente, fino ad un massimo di 3 utenti, ognuno dei quali accede alla piattaforma dall’account in comune con lo stesso username e password. Ogni utente può visionare una produzione, che può essere un film o un episodio di una serie. Gli episodi sono organizzati in stagioni e le stagioni organizzate in serie tv. Di ogni visione, che sia di film o di episodi di una serie, si tiene traccia del giorno e dell’ora alla quale è stata effettuata, e del minuto a cui si è arrivati. Ogni produzione è caratterizzata da una o più case produttrici, da uno o più generi, da uno o più lingue, e da un cast composto da uno o più registi, e da uno o più attori.